<head>
    <style>
        /* nothing for now */
    </style>
</head>

<body>
    <h3>Come viene organizzato il lavoro?</h3>
    <p>
        Un’organizzazione è caratterizzata da un gruppo di individui che svolgono attività interdipendenti per il raggiungimento di obiettivi e che sviluppano e mantengono modelli di comportamento relativamente stabili e prevedibili.<br><br>

        Gli elementi chiave per organizzare il lavoro all’interno di un’azienda sono i seguenti:
        <ul>
            <li>
                Individuare gli obiettivi
            </li>
            <li>
                Stabilire come suddividere il lavoro
            </li>
            <li>
                Riconoscere che le attività svolte sono tra di loro interdipendenti
            </li>
            <li>
                Distinguere le buone prassi che garantiscono stabilità
            </li>
        </ul>
    </p>
    <p>
        Organizzando il lavoro si stabilisce chi fa che cosa, quindi si suddividono le attività.<br>
        Il coordinamento, nelle teorie organizzative, è stato studiato da Mintzberg nel 1983, il quale prevede cinque meccanismi di coordinamento suddivise in due tipologie:
        <ul>
            <li>
                Meccanismi ex-post
                <ul>
                    <li>adattamento reciproco</li>
                    <li>supervisione diretta</li>
                </ul>
            </li>
            <li>
                Meccanismi ex-ante
                <ul>
                    <li>standardizzazione dei processi</li>
                    <li>standardizzazione dei risultati</li>
                    <li>standardizzazione delle competenze</li>
                </ul>
            </li>
        </ul>
    </p>
    <p>
        Per quanto riguarda i dipendenti di un’azienda, ogni individuo ricopre una posizione individuale. Al concetto di posizione individuale agganciamo quello della mansione, cioè, un insieme di compiti che viene attribuita ad una posizione.<br><br>

        Fondamentale per ogni luogo di lavoro è l’organigramma, il quale è una rappresentazione grafica della struttura aziendale, che evidenzia ruoli, legami funzionali e gerarchici, la divisione dei compiti e le responsabilità delle persone che lavorano in azienda in un preciso momento storico.
    </p>

    <h3>I processi aziendali</h3>
    <p>
        Un’organizzazione aziendale può essere analizzata da un punto di vista statico, identificandone la struttura, oppure può essere considerata secondo un’ottica dinamica seguendo il flusso delle attività che caratterizzano l’operatività aziendale.<br><br>

        Tutto l’insieme organizzato di attività e di decisioni, finalizzato alla creazione di un output effettivamente richiesto da un cliente, va sotto il nome di “processo aziendale”.<br><br>

        Di questi processi, possiamo identificare due categorie:
        <ul>
            <li>
                processi primari - quelli che concorrono alla creazione di un output apprezzabile per il suo valore da parte del cliente
            </li>
            <li>
                processi di supporto - che non creano di per sé un valore riconosciuto dal cliente, ma tuttavia sono necessari al funzionamento e allo sviluppo di quelli primari - a loro volta si suddividono in:
                <ul>
                    <li>attività di gestione delle risorse</li>
                    <li>attività di auto trasformazione (sviluppo e miglioramento tecnologie, ecc…)</li>
                    <li>attività complessive di governo (amministrazione, affari legali, comunicazione, ecc…)</li>
                </ul>
            </li>
        </ul>
    </p>
    <p>
        Fondamentali, tra questi processi, sono quelli di gestione del mercato, che sono incentrati sulle attività di marketing.<br><br>

        Il termine “marketing”, nello specifico, indica l’insieme di decisioni e azioni che un’impresa intraprende per:
        <ul>
            <li>creare prodotti e servizi,</li>
            <li>stimolare la conoscenza di prodotti e servizi tramite la pubblicità,</li>
            <li>distribuire e consegnare i prodotti ai clienti,</li>
            <li>rendere possibile e agevole la fruizione dei servizi.</li>
        </ul>
    </p>
    <p>
        Inoltre, esistono due tipologie di marketing:
        <ul>
            <li>marketing B2C (business to consumer);</li>
            <li>marketing B2B (business to business).</li>
        </ul>
    </p>
    <p>
        Altro compito del marketing, inoltre, è la gestione del ciclo di vita di un prodotto. Il ciclo di vita, infatti, si distingue in quattro diverse fasi:
        <ul>
            <li>introduzione,</li>
            <li>crescita,</li>
            <li>maturità,</li>
            <li>declino.
            </li>
        </ul>
    </p>


    <h3>Ruolo delle tecnologie nell'organizzazione dei processi</h3>
    <p>
        Ogni attività all’interno di un’azienda deve essere:
        <ul>
            <li>
                programmata - stabilendo già obiettivi, decisioni, modalità e risorse da impiegare;
            </li>
            <li>
                organizzata - individuando i ruoli di ciascuna persona;
            </li>
            <li>
                guidata - fornendo direttive e motivando gli organi operativi;
            </li>
            <li>
                controllata - valutando i risultati raggiunti rispetto a quelli programmati.
            </li>
        </ul>
    </p>

    <p>
        Il tutto prende il nome di processo di direzione aziendale, il quale comporta l’attivazione di procedure decisionali, operative e di controllo.<br><br>

        Grazie al processo di direzione aziendale, è possibile governare il “sistema impresa”, che pur essendo unitario, è composto da parti interdipendenti e correlate, rappresentate da:
        <ul>
            <li>
                sistema decisionale - che definiscono interventi e operazioni da eseguire
            </li>
            <li>
                sistema organizzativo - che coordina e disciplina lo svolgimento dei processi
            </li>
            <li>
                sistema di controllo - svolge le funzioni dirette a seguire gli andamenti di gestione
            </li>
            <li>
                sistema informativo - consiste nell’insieme di flussi di dati e informazioni ricorrenti e individuabili all’interno dell’azienda, sotto ogni forma (digitale o cartaceo).
            </li>
        </ul>
    </p>
    <p>
        Una risorsa, sia materiale che immateriale, è tutto ciò con cui l’azienda opera per perseguire i propri obiettivi. Esse possono essere distinte in:
        <ul>
            <li>risorse esterne - ambiente sociale ed economico, mercato, clienti;</li>
            <li>risorse interne - di scambio (prodotti, beni e servizi), di struttura (finanze, persone), di gestione (norme, organigrammi, piani, informazioni)</li>
        </ul>
    </p>
    <p>
        Di seguito, è riportato il ciclo di vita della risorsa, schematizzato nelle seguenti fasi:
        <ul>
            <li>pianificazione</li>
            <li>acquisizione</li>
            <li>gestione</li>
            <li>manutenzione</li>
        </ul>
    </p>

    <p>
        Con “processo” si intende l’insieme di attività tra loro correlate che l’organizzazione svolge per gestire il ciclo di vita di una o un gruppo di risorse. Come le risorse, anche i processi sono soggetti al ciclo di vita.<br><br>

        Il sistema informativo, componente fondamentale di ogni organizzazione, è l’insieme dei processi che gestiscono la risorsa informazione.<br><br>

        Oltre al supporto delle attività decisionali, al coordinamento e al controllo, i sistemi informativi possono aiutare i manager e i dipendenti ad analizzare i problemi, a visualizzare argomenti complessi e a creare nuovi prodotti.<br><br>

        Con il termine sistema si evidenzia il fatto che esiste un insieme organizzato di elementi di natura diversa, che interagiscono in modo coordinato. Con l’aggettivo informativo si precisa che tutto ciò è finalizzato alla gestione delle informazioni e quindi le interazioni che si vogliono evidenziare sono quelle dovute a scambi di informazioni.<br><br>

        All’interno del sistema informativo aziendale l’informazione viene “sottoposta” a molti processi di trasformazione ed è possibile individuare, nel suo ciclo di vita, le seguenti cinque principali attività di cui viene fatta oggetto:
        <ul>
            <li>acquisizione dei dati</li>
            <li>elaborazione dei dati al fine di produrre informazioni</li>
            <li>archiviazione dei dati e delle informazioni</li>
            <li>trasmissione dei dati e delle informazioni</li>
            <li>presentazione dei dati e delle informazioni</li>
        </ul>
    </p>

    <p>
        L’informazione, intesa come un elemento di contenuto trasferito in un contesto organizzato, riveste un ruolo chiave all’interno dell’organizzazione aziendale e, come abbiamo visto, è il risultato di una elaborazione: questa elaborazione avviene mediante l’informatica e le telecomunicazioni, nelle sue componenti hardware e software che, a differenza di altre tecnologie, supportano il ciclo di vita di questa risorsa aziendale. Il legame che intercorre tra l’informatica, le telecomunicazioni, l’informazione e l’organizzazione si evidenzia in qualsiasi attività aziendale.<br><br>

        Le operazioni svolte da un sistema informativo possono essere classificate in base alle esigenze che scaturiscono dalle attività dei diversi attori dell’organizzazione aziendale, secondo uno schema chiamato piramide di Anthony, che individua e classifica tre tipologie di attività aziendali:
        <ul>
            <li>
                strategiche (alta direzione e staff)  - al quale è difficile porre limiti alle informazioni che l’alta direzione richiede prima di prendere una decisione importante
            </li>
            <li>
                tattiche (direzioni funzionali o divisionali) - che deve segnalare eventuali anomalie o scostamenti dal ritmo aziendale
            </li>
            <li>
                operative (personale esecutivo) - che deve svolgere le attività di routine e deve essere stabile
            </li>
        </ul>
    </p>

    <p>
        Gli scambi di informazioni che avvengono all’interno della piramide di Anthony possono essere classificati a seconda della “direzione” che li contraddistingue, i quali sono:
        <ul>
            <li>
                orizzontali - scambi tra persone dello stesso livello della piramide
            </li>
            <li>
                verticali - scambi tra due persone di grado diverso
            </li>
        </ul>
    </p>

    <p>
        Una decisione consiste in un atto conscio e irrevocabile di allocazione di risorse, finalizzato al raggiungimento di determinati obiettivi aziendali. Se l’informazione è incompleta, siamo in presenza di un’incertezza, cioè, una mancanza di informazioni. Per ridurre i margini di quest’ultima, possiamo introdurre meccanismi che ci consentano di diminuire la necessità di informazione o migliorare il sistema di trattamento delle informazioni.<br><br>

        Il sistema informativo automatizzato, o sistema informatico, è quella parte del sistema informativo realizzata con tecnologie informatiche, quindi la porzione informatizzata del sistema informativo, cioè l’insieme delle applicazioni software e degli strumenti hardware che gestiscono i dati e i flussi informativi.<br><br>

        Il ciclo di vita di un sistema informativo aziendale è rappresentato dal piano di sviluppo dello stesso, suddiviso in diverse fasi:
        <img src="../../public/img/ciclo-vita-sistema-informativo.png">
    </p>

</body>