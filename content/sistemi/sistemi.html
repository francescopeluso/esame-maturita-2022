<head>
    <style>
        /* nothing for now */
    </style>
</head>

<body>
    <h3>L'area di copertura</h3>

    <p>
        L’area di copertura di un trasmettitore è quella zona geografica all’interno della quale un ricevitore è in grado di captare il segnale emesso dal trasmettitore con la giusta sensibilità. Allontanandosi dal trasmettitore, per via di leggi quadratiche che si applicano nello spazio libero, la potenza ricevuta decresce, e con essa il Rapporto Segnale Rumore (SNR), finchè non si raggiunge la massima distanza che il trasmettitore è in grado di raggiungere. Usciti dalla sua area di copertura, i servizi forniti da quel trasmettitore non saranno più disponibili all’utente.<br><br>

        La copertura dipende dalla potenza emessa dal trasmettitore e dall’area geografica che si vuole coprire.<br><br>

        La mobilità del terminale provoca fluttuazioni della potenza del segnale ricevuto. Per spostamenti anche limitati, la potenza ricevuta può raggiungere valori anche 1000 volte inferiori al valore medio. Responsabili di ciò, sono i cammini multipli che raggiungono l’antenna ricevente, elementi che potrebbero ostacolare le onde radio, ecc…<br><br>

        Per quanto riguarda l’architettura delle reti wireless, essa può essere di due tipi:
        <ul>
            <li>
                centralizzata, dove è presente un nodo che gestisce la comunicazione di tutti gli altri nodi;
            </li>
            <li>
                decentralizzata, dove tutti i nodi sono gerarchicamente dello stesso tipo, e comunicano direttamente tra di loro.
            </li>
        </ul>
    </p>


    <h3>Rete wireless</h3>

    <p>
        Una rete senza fili (wireless) è una rete in cui almeno due terminali possono comunicare senza cavi di interconnessione. Questa tipologia di trasmissione dati è stata largamente implementata per l'uso mobile, come nei notebook, smartphone e dispositivi IoT.<br><br>

        I vantaggi che troviamo nell’utilizzare una rete wireless sono:
        <ul>
            <li>
                la semplicità del cablaggio dell’infrastruttura (se presente);
            </li>
            <li>
                è meno costosa da realizzare rispetto ad una rete interamente cablata;
            </li>
            <li>
                l’assenza di cablaggio permette ai terminali di muoversi liberamente all’interno dell’area di copertura;
            </li>
        </ul>
    </p>
    <br>
    <p>
        Gli svantaggi, invece, sono:
        <ul>
            <li>
                la scarsa capacità dei dispositivi, essendo l’etere il mezzo trasmissivo unico e condiviso da tutti i dispositivi connessi;
            </li>
            <li>
                in assenza di specifiche precauzioni, diventa banale intercettare le informazioni che transitano in essa;
            </li>
            <li>
                la bassa qualità dell’informazione, dato che le frequenze sono soggette a disturbi a causa dell’inquinamento elettromagnetico.
            </li>
        </ul>
    </p>
    <br>
    <p>
        In base alla loro portata, le reti wireless si suddividono in:
        <ul>
            <li>
                WPAN - Wireless Personal Area Network;
            </li>
            <li>
                WLAN - Wireless Local Area Network;
            </li>
            <li>
                WMAN - Wireless Metropolitan Area Network;
            </li>
            <li>
                WWAN - Wireless Wide Area Network.
            </li>
        </ul>
    </p>
    <br>
    <p>
        Le WLAN (Wireless Local Network) sono reti wireless che forniscono coperture e servizi tipici di una classica rete LAN. Hanno un raggio di comunicazione tra i 100 e i 150 metri.
        Lo standard principale di quest'ambito di rete wireless è l’IEEE 802.11 (Wi-Fi "Wireless Fidelity"), con le relative versioni, oggi 'ax', o Wi-Fi 6.<br><br>

        Lo standard 802.11 definisce due tipologie architetturali principali:
        <ul>
            <li>
                IBSS - Independent Basic Service Set
            </li>
            <li>
                ESS - Extended Service Set
            </li>
        </ul>
    </p>
    <br>
    <p>
        L'elemento base che sta alla base di tutti e due è il BSS, ovvero il Basic Service Set, costituito da un insieme di stazioni che competono per l'accesso al mezzo trasmissivo condiviso.<br><br>

        Mentre un IBSS consiste in una BSS autonoma, una rete ad hoc, dove non è presente alcuna infrastruttura di backbone, e i dispositivi all'interno di essa comunicano direttamente tra loro, un ESS consiste invece in un insieme di BSS, collegati tra di loro tramite una backbone.<br><br>

        Una ESS si compone di due elementi principali:
        <ul>
            <li>
                degli Access Point (AP) - che collega i BSS al DS;
            </li>
            <li>
                un Distribution System (DS) - la backbone che permette di collegare più BSS tra di loro.
            </li>
        </ul>
    </p>
    <br>
    <p>
        L'AP è l'elemento che permette l'integrazione di una rete wireless con una cablata, e possono essere implementati sia via hardware con dispositivi specifici, o via software sfruttando un PC dotato di interfaccia di rete wireless (PCI, PCMCIA, USB, ...).<br><br>

        Possiamo collocare le BSS di una ESS in due possibili modi:
        <ul>
            <li>
                parzialmente sovrapposti - creando un "overlap" tra le aree di copertura di due o più BSS, si garantisce una continuità del servizio;
            </li>
            <li>
                fisicamente disgiunti - le BSS, pur facendo parte della stessa ESS, sono collocate in maniera tale da non creare overlap, quindi, non garantendo la continuità del servizio.
            </li>
        </ul>
    </p>
    <br>
    <p>
        Dunque, in base a come abbiamo collocato le BSS, possiamo avere tre tipi di mobilità:
        <ul>
            <li>
                no-transition - utilizzato per le stazioni che non si muovono o che si muovono all’interno di un BSS;
            </li>
            <li>
                BSS-transition - mobilità realizzata dalle stazioni che si muovono da un BSS a un altro BSS restando sempre nello stesso ESS;
            </li>
            <li>
                ESS-transition - mobilità realizzata dalle stazioni che si muovono da un BSS di un ESS a un altro BSS di un differente ESS (in genere con continuità garantita dal roaming del servizio).
            </li>
        </ul>
    </p>
    <br>
    <p>
        Come ogni comunicazione cablata, la trasmissione senza fili presenta da sempre diverse problematiche relative alla sicurezza, soprattutto per il fatto che non necessita di una connessione fisica per poter accedere alla LAN.<br><br>

        I protocolli principali utilizzati per rendere sicura una rete wireless, sono:
        <ul>
            <li>
                WEP - Wired Equivalent Privacy;
            </li>
            <li>
                WPA (802.11i)
                <ul>
                    <li>
                        EAP (Enterprise)
                    </li>
                    <li>
                        PSK (Personal)
                    </li>
                    <li>
                        WPA2 (AES)
                    </li>
                </ul>
            </li>
        </ul>
    </p>
    <p>
        Il protocollo 802.11X, inoltre, prevede tre componenti necessari per effettuare l'autenticazione di un terminale, e sono:
        <ul>
            <li>
                l'utente di rete (supplicant);
            </li>
            <li>
                dispositivo di accesso alla rete come punto di accesso senza fili (authenticator);
            </li>
            <li>
                servizio di autenticazione, autorizzazione e accesso (AAA), generalmente costituito da un server RADIUS (Remote Authentication Dial In User Service).
            </li>
        </ul>
    </p>


    <h3>Reti cellulari</h3>

    <p>
        Una rete cellulare è una rete wireless in cui la mobilità degli utenti è gestita suddividendo l’area di copertura della rete stessa in celle adiacenti e/o parzialmente sovrapposte. Ad ogni cella di copertura corrisponde una stazione radio base che si occupa della gestione delle comunicazioni all’interno della cella. (Nei grafici, una cella viene rappresentata tramite un esagono, dove al suo centro è presente la stazione radio, ma nella realtà, esse non assumono questa forma, dato che la loro area di copertura dipende dalle condizioni di propagazione).<br><br>

        Esistono varie tecniche di copertura e gestione dell’interferenza che vengono applicate, e tra queste troviamo il riuso delle frequenze.<br><br>

        Si parla di riuso delle frequenze quando le frequenze assegnate al sistema sono suddivise tra le celle in modo da minimizzare l’interferenza tra esse e ottimizzarne l’uso. Un esempio comune è appunto il clustering, dove più celle adiacenti, delle quali ognuna utilizza una frequenza diversa, sono raggruppate in dei cluster. Il cluster farà uso di tutte le frequenze messe a disposizione dal sistema, così come tutti quelli adiacenti ad esso.<br>
        Cosa diversa è il sectoring, dove le celle utilizzano antenne direttive (quindi non omnidirezionali), che creano dei settori nella cella: a settori diversi verranno assegnate frequenze diverse, e, per diminuire varie interferenze nella direzione d’antenna, le antenne vengono “tiltate” verso il basso di pochi gradi.<br><br>
    </p>


    <h3>Sistema telefonico mobile</h3>

    <p>
        Il sistema telefonico mobile è una rete cellulare che consente il trasferimento di traffico voce e dati ovunque e sempre (anytime and anywhere).<br><br>

        Di esso sono state create più generazioni, a partire dalla prima (1G) fino ad arrivare all’attuale quinta (5G).
    </p>

    <h4>1G - Prima generazione</h4>
    <p>
        Nasce negli anni ‘80, e tra gli standard più diffusi ci sono l’Advanced Mobile Phone Standard (AMPS, rilasciato negli USA) e il Total Access Communication System (TACS, UK ed Europa).<br><br>

        Le reti 1G furono create attraverso sistemi puramente analogici, ed erano in grado di gestire solo traffico voce.
    </p>

    <h4>2G - Seconda generazione</h4>
    <p>
        Nasce negli anni ‘90, e il suo standard per eccellenza è il GSM (Global System for Mobile Communications), che ha segnato il passaggio alla telefonia mobile digitale.<br><br>

        Esistono alcune evoluzioni della rete 2G, grazie all’introduzione degli standard:
        <ul>
            <li>GPRS - 2.5G,</li>
            <li>EDGE - 2.75G.</li>
        </ul>
    </p>
    <p>
        Le bande di frequenza utilizzate dal GSM sono attorno ai 900MHz e ai 1800MHz. Rispetto a TACS, oltre ad essere un sistema digitale, e ad avere quindi una migliore capacità di trasmissione, il GSM introduce anche il traffico di messaggi SMS.<br><br>

        Il GPRS, evoluzione del GSM, migliora ancora di più l’interfacciamento della rete mobile con le reti a commutazione di pacchetto, semplificando l’accesso alle reti dati.
    </p>

    <h5>Architettura di una rete GSM</h5>
    <p>
        L’architettura di una rete GSM è composta da una stazione mobile, quindi un telefono, e una stazione fissa, cioè un ripetitore. Il telefono deve avere degli elementi fondamentali, quali un microfono, un altoparlante, una batteria, un’antenna, un ricevitore e un trasmettitore. Esso comunica con la più vicina stazione fissa  tramite due frequenze, una definita di “uplink” e l’altra di “downlink”. La stazione fissa viene definita BTS (Base Transceiver Station). Un insieme di BTS vengono controllate e coordinate poi da un BSC (Base Station Controller). A loro volta, un insieme di BSC viene controllato poi da un MSC (Mobile Switching Center), che realizza le funzioni di commutazione telefonica e interfaccia rete mobile e fissa. Altri elementi che compongono l’architettura GSM sono i database dell’HLR (Home Location Register) e del VLR (Visitor Location Register).
    </p>

    <h4>3G - Prima generazione</h4>
    <p>
        Nasce nei primi anni 2000, e consente di trasferire traffico voce, SMS e traffico internet (anche se con velocità che oggi possono risultare basse - < 2Mbps).<br><br>

        Lo standard più famoso è l'UMTS (Universal Mobile Telecommunication System) che rende possibile la trasmissione di dati multimediali e l’accesso a internet. Una sua estensione, molto diffusa, è l’HSPA (High Speed Packet Access).
    </p>

    <h4>4G - Prima generazione</h4>
    <p>
        Nasce nel 2010, ed è, ad oggi, la tipologia di rete più diffusa, grazie all’utilizzo non solo da parte degli smartphone, ma anche da dispositivi IoT, macchine, ecc…<br><br>

        Lo standard più diffuso del 4G è l’LTE (Long Term Evolution) e la sua versione avanzata (LTE-A), con il quale si è in grado di raggiungere velocità oltre i 100Mbps, quindi in grado anche di competere con le velocità di reti domestiche (Wi-Fi).<br><br>

        Gli standard 4G riescono a raggiungere queste elevate velocità grazie ad una tecnica innovativa con antenne multiple in trasmissione e ricezione (MiMo), per migliorare le prestazioni in condizioni di propagazione critiche.
    </p>

    <h5>La tecnologia MiMO (Multiple In - Multiple Out)</h5>
    <p>
        L’acronimo MiMo sta per “Multiple In Multiple Out”, e indica una tecnologia in cui dispositivi wireless, quali access point, smartphone, computer, ecc… inviano e ricevono segnali su tre antenne contemporaneamente. Ciò avviene sfruttando il multipath, un fenomeno naturale e conosciuto delle onde radio. Il segnale sarà inviato dalle diverse sorgenti (antenne di trasmissione) e, grazie a “giochi di sponda” con muri, mobili e altri oggetti presenti nell'ambiente, raggiungerà l'antenna ricevente seguendo percorsi multipli in tempi leggermente diversi, creando, così diversi flussi dati simultanei in grado di trasportare più informazioni rispetto ad un singolo flusso “standard”, quindi, permetterà di avere una velocità di trasmissione più alta. Sarà poi cura di un microchip, presente nel dispositivo di ricezione, combinare i segnali, e trattarli non come interferenti, ma come collaborativi.
    </p>

    <h3>Handover e Roaming</h3>
    <p>
        L’handover viene definito come il trasferimento del controllo di una connessione da una stazione radio base all’altra, quando si esce dall’area di copertura di quella precedente.<br><br>

        La procedura che garantisce la continuità di una chiamata, o di un servizio, malgrado l’uscita dall’area di copertura è il roaming, una tecnologia che consente di effettuare una sorta handover tra differenti operatori, a patto che essi condividano alcuni requisiti tecnici e commerciali e che ci sia un accordo tra di loro.
    </p>
</body>