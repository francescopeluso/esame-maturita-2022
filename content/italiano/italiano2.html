<head>
    <style>
        .quote {
            font-size: 24px;
            font-style: italic;
            font-weight: bold;
            color: #666;
            margin-top: 20px;
            margin-bottom: 20px;
            text-decoration: underline;
            text-align: center;
        }
    </style>
</head>

<body>
    <p>
        Italo Svevo, all’anagrafe Aron Hector Schmitz, nacque a Trieste nel 1861 (la quale allora
        faceva parte ancora dell’Impero asburgico e che sarà ammessa all’Italia solo dopo il 1918),
        da un’agiata famiglia borghese. Un autore mitteleuropeo ,in quanto Trieste ,città di confine
        lo pose a contatto con la cultura della cosiddetta Mitteleuropa (Europa centrale)in cui confluivano
        etnie e tendenze molteplici ,permettendogli di conoscere in anticipo le novità provenienti
        dall’area di lingua tedesca ,tra cui l’opera di Sigmund Freud.<br><br>

        Il padre, un commerciante in vetrami, indirizzò gli studi del figlio verso il settore tecnico.
        Infatti, nel 1873 Hector venne mandato in collegio in Germania, dove studiò materie utili per
        l’attività commerciale e imparò a parlare fluentemente il tedesco.<br><br>

        Durante questi anni in Germania, in Svevo nacque un forte interesse per la letteratura, dedicandosi
        alla lettura di alcuni scrittori tedeschi come Goethe, Schiller e Heine.<br><br>

        Nel 1978, tornato a Trieste, si iscrisse all’Istituto Superiore per il Commercio, frequentandolo
        però per soli due anni. Infatti, la sua aspirazione non era quella di essere un commerciante come il
        padre, ma di essere uno scrittore (una sua frase era "Insomma, fuori dalla penna non c’è salvezza").
        Dunque, cominciò a comporre i suoi primi testi drammatici, e, nel frattempo, nel 1880 collaborò con
        il giornale triestino “L’Indipendente”, contribuendo alla scrittura di articoli di argomenti letterari
        e teatrali.<br><br>

        Da un punto di vista politico, Svevo era vicino alle posizioni irredentistiche (movimento politico
        nazionalistico, volto alla liberazione dei territori italiani soggetti alla dominazione dell’impero
        austro-ungarico), manifestando anche un certo interesse per il Socialismo.<br>
        Il 1880 è lo stesso anno nel quale Svevo conobbe l’esperienza del declassamento: il padre, in seguito
        ad un investimento sbagliato, fece fallire la propria attività, e dunque portò la sua famiglia ad una
        condizione di ristrettezza economica.<br><br>

        Svevo fu costretto così,a cercare lavoro, impiegandosi per ben diciannove anni presso una filiale della
        Banca Union di Vienna. Per l’autore, questo lavoro era arido e opprimente, tant’è vero che cercava un’evasione
        nella letteratura, leggendo vari classici italiani e componendo alcune opere, come il romanzo “Una vita”, che
        non ebbe particolare successo.<br><br>

        Però, qualcosa cambiò nel 1896: innanzitutto, Svevo si sposò con Livia Veneziani. Il matrimonio segna in Svevo
        un cambiamento dal punto di vista psicologico, dato che riuscì a superare molte fragilità e insicurezze personali.
        Inoltre, poté abbandonare il suo impiego in banca, per un incarico più redditizio nella prestigiosa ditta del suocero,
        del quale ben presto diventerà dirigente.<br><br>

        Questa opportunità consentì a Svevo non solo di potersi proiettare nel mondo dell’alta borghesia, ma anche di poter
        compiere numerosi viaggi in Francia e Inghilterra, e quindi, di poter entrare in contatto con un ambiente in cui ciò
        che contava erano affari e profitto.<br><br>

        Nel frattempo, la sua attività da scrittore continua: nel 1898 pubblicò “Senilità”, ma anche questo non riscosse un
        buon successo, il che portò Svevo ad abbandonare la sua attività letteraria.<br><br>

        <span class="quote">“Io, a quest’ora e definitivamente, ho eliminata dalla mia vita quella ridicola e dannosa cosa che si chiama letteratura”</span><br><br>

        Tutto ciò, però, non fu del tutto vero. Svevo non smise mai davvero di coltivare i suoi interessi culturali e letterari.
        Si dedicò non solo alla scrittura autobiografica, ma anche a quella narrativa e teatrale, anche se non ha mai pubblicato
        nulla di tutto ciò.<br><br>

        Nei primi anni del Novecento, però, ci furono due eventi fondamentali per Italo Svevo: il primo fu l’incontro e la nascita
        della propria e duratura amicizia con James Joyce, dal quale, per necessità lavorative, dovette prendere lezioni di inglese;
        il secondo fu la scoperta delle teorie psicoanalitiche di Sigmund Freud, del quale Svevo coglie l'opportunità per approfondire
        la propria conoscenza, poiché credeva di poterne trarre spunti per la letteratura.<br><br>

        Nel 1914, allo scoppio della Prima guerra mondiale, la fabbrica del quale Svevo era dirigente, venne requisita per ordine delle
        autorità austriache, e quindi Svevo, libero da ogni incombenza pratica, poté riprendere la sua attività intellettuale. Da qui,
        nasce il suo terzo romanzo, “La coscienza di Zeno”, ma, così come per i primi due romanzi, non riscosse alcun successo.<br><br>

        Esasperato dall’indifferenza mostrata dalla critica e dal pubblico locale, Svevo mandò il romanzo a Parigi all’amico Joyce, che,
        riconoscendo subito il suo straordinario valore, lo sottopose all’attenzione di vari intellettuali francesi. Così, la fama dello
        scrittore triestino cominciò a diffondersi in tutta Europa.<br>
        In seguito a questa fama, allo scrittore vennero attribuiti vari riconoscimenti, che costituirono in lui uno stimolo alla scrittura:
        iniziò a comporre il suo quarto romanzo, sempre con protagonista Zeno, e vari racconti, ma, nel 1928, in seguito ad un incidente
        automobilistico, morì a Motta di Livenzo.<br><br>

        Nelle sue opere possiamo vedere il sorgere di riflessi di una vasta cultura filosofica, scientifica e letteraria, acquisita da autodidatta.
        Lo scrittore utilizza in modo critico e personale spunti tratti da vari autori come Schopenhauer, Nietzsche, Marx, Darwin, Freud, elaborando
        una concezione pessimistica sul rapporto tra uomo e realtà - l’uomo non è libero, dato che le sue scelte sono determinate e influenzate da
        condizioni indipendenti dalla volontà, riconducibili al contesto storico e all’assetto sociale.<br><br>

        Nei suoi romanzi, inoltre, si può notare che Svevo fa uso di un linguaggio molto distante da quello della tradizionale letteratura italiana -
        all’inizio si pensava fosse un suo difetto, ma col passare del tempo, i critici hanno compreso che questa scelta era dovuta al fatto di voler
        riprodurre fedelmente il modo di esprimersi dei personaggi.<br><br>

        Un’altra cosa che possiamo notare, inoltre, è il filo conduttore che connette tutti i romanzi di Svevo, che è il tema dell'inettitudine,
        l’incapacità di vivere pienamente, che si configura come malattia da cui i protagonisti sveviani sono affetti, da Alfonso Nitti di “Una vita”
        fino a Zeno de “La coscienza di Zeno”. Possiamo descrivere l’inetto come “un uomo inadatto alla vita, insoddisfatto ma irresoluto, incapace di
        cogliere i momenti importanti dell'esistenza per approfittarne e goderne. È uno sconfitto che è vittima di sé stesso”.<br><br>
    </p>


    <h3>Sintesi de "La coscienza di Zeno"</h3>

    <p>
        La coscienza di Zeno è il romanzo maggiormente conosciuto di Italo Svevo. Questo romanzo va collocato nel periodo del ritorno dell’autore alla letteratura.
        Fu scritto in soli tre anni, dal 1919 al 1922. Il romanzo fu pubblicato nel 1923 per la prima volta, quasi contemporaneamente all’ Ulisse di Joyce,
        amico dello scrittore, che portò Svevo alla fama in tutta Europa.<br><br>

        L’autore gioca con il significato di coscienza. Essa può essere considerata sia coscienza morale ma anche consapevolezza, in questo caso più come
        inconsapevolezza del personaggio principale, Zeno Cosini.<br><br>
    </p>

    <p>
        Il romanzo è suddiviso in sette capitoli:
        <ul>
            <li>Preambolo</li>
            <li>Il fumo</li>
            <li>La morte di mio padre</li>
            <li>La storia del mio matrimonio</li>
            <li>La moglie e l'amante</li>
            <li>Storia di un'associazione commerciale</li>
            <li>Psico-analisi</li>
        </ul>
    </p>

    <p>
        L’ordine è tematico invece cronologico. Quella che sembrerebbe la storia della sua vita è in realtà la storia della sua malattia, la nevrosi.<br><br>

        Il protagonista è Zeno Cosini, che racconta la storia della propria vita non in maniera lineare ma seguendo il proprio ordine mentale. Egli invia il
        memoriale al suo psicanalista, il Dottor S., che per curarlo dalla sua malattia  gli commissiona la stesura di un romanzo della propria vita. Zeno
        abbandona però il trattamento psicanalitico e il Dottore pubblica il romanzo per vendetta nei suoi confronti.<br><br>

        Egli è nevrotico, quindi allontana dalla sua coscienza gli eventi più traumatizzanti che ricompaiono nell’inconscio sotto forma di lapsus, a cui Zeno
        è spesso soggetto. Il capitolo secondo racconta della volontà del protagonista di smettere di fumare: egli continua però a rimandare il momento e si
        appiglia sempre all’ultima sigaretta. Il terzo capitolo racconta della morte del padre, con il quale il protagonista aveva un rapporto ostile e che
        culmina nello schiaffo che il genitore gli dà in punto di morte.<br><br>

        Il capitolo riguardante la psicoanalisi torna ad essere diaristico (dopo aver parlato delle relazioni e della storia del proprio matrimonio) e Zeno
        diventato anziano racconta che è rimasto deluso dalla psicoanalisi è che è guarito solo grazie al commercio. Egli infatti ne approfitta in tempo di
        guerra (Prima guerra mondiale) e diventa uno speculatore commerciale, preparando l’umanità all’autodistruzione a causa del cattivo utilizzo degli
        ordigni militari.<br><br>
    </p>


    <h4>"La profezia di un'apocalisse cosmica" - Capitolo VIII del romanzo</h4>

    <p>
        Alla fine del racconto Zeno ha sospeso la terapia e rifiuta e condanna con disprezzo la psicoanalisi che non gli ha arrecato alcun beneficio ed è
        anzi stata fonte di nuove malattie dell’animo.<br><br>

        Infatti, al termine del romanzo Svevo, attraverso  il personaggio di Zeno, fa un'amara riflessione sulla condizione esistenziale dell’uomo.
        Attraverso quest’ultimo, che si dichiara completamente sano, Svevo rivela che la malattia interiore che affliggeva Zeno è una condizione comune
        a tutta l’umanità, è congenita in quanto insita nella civiltà dell’epoca che il progresso da una parte ha migliorato ma dall’altra ha
        irrimediabilmente compromesso.<br><br>

        Il progresso è in realtà per l’uomo un falso progresso, è solo degenerazione e malattia, dovuti alla continua ricerca di qualcosa che la sete di
        denaro e potere e il desiderio di possesso non possono dare.<br><br>

        La pagina che chiude il romanzo è famosa in quanto anticipatrice della moderna visione della fine del mondo per mano umana.<br><br>

        La scena è apocalittica: l’uomo in possesso di un “esplosivo incomparabile”, che colloca al centro della terra, finirà per portare la terra alla
        catastrofe. “Ci sarà un’esplosione enorme.. e la terra, ritornata alla forma di nebulosa, errerà nei cieli priva di parassiti e di malattie”.
    </p>

</body>