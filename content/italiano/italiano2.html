<head>
    <style>
        .quote {
            font-size: 24px;
            font-style: italic;
            font-weight: bold;
            color: #666;
            margin-top: 20px;
            margin-bottom: 20px;
            text-decoration: underline;
            text-align: center;
        }
    </style>
</head>

<body>
    <p>
        Italo Svevo, all’anagrafe <b>Aron Hector Schmitz</b>, nacque a Trieste nel 1861 (la quale allora faceva parte ancora dell’Impero asburgico), da <b>un’agiata famiglia borghese.</b><br><br>

        Il padre, essendo un commerciante in vetrami, indirizzo gli studi del figlio verso il <b>settore tecnico</b>. Infatti, nel 1873 Hector venne mandato in collegio in Germania, dove studiò materie utili per l’attività commerciale e imparò a parlare fluentemente il tedesco.<br><br>

        Durante questi anni in Germania, in Svevo nacque un <b>forte interesse per la letteratura</b>, dedicandosi alla lettura di alcuni scrittori tedeschi come <b>Goethe, Schiller e Heine.</b><br><br>

        Nel 1978, quando tornò a Trieste, si iscrisse all’Istituto Superiore per il Commercio, frequentando però tale istituto per soli due anni. Infatti, la sua aspirazione non era quella di essere un commerciante come il padre, ma di essere uno scrittore. Dunque, cominciò a comporre i suoi primi testi drammatici, e, nel frattempo, nel 1880 collaborò con il giornale triestino “L’Indipendente”, contribuendo alla scrittura di articoli di argomenti letterari e teatrali.<br><br>

        Da un punto di vista politico, Svevo era vicino alle <b>posizioni irredentistiche</b> <em>(movimento politico nazionalistico, volto alla liberazione dei territori italiani soggetti alla dominazione dell’impero austro-ungarico)</em>, manifestando anche un certo interesse per il <b>socialismo.</b><br>
        <b>Il 1880 è lo stesso anno nel quale Svevo conobbe l’esperienza del declassamento</b>: il padre, in seguito ad un investimento sbagliato, fece fallire la propria attività, e dunque portò la sua famiglia ad una condizione di ristrettezza economica.<br><br>

        Qui Svevo fu costretto a cercare lavoro, impiegandosi per ben diciannove anni presso una filiale della Banca Union di Vienna. Per l’autore, questo lavoro era <b>arido e opprimente</b>, tant’è vero che cercava <b>un’evasione</b> nella letteratura, leggendo vari classici italiani e componendo alcune opere, come il romanzo <b>“Una vita”</b>, che non ebbe particolare successo.<br><br>

        Però, qualcosa cambiò nel 1896: innanzitutto, Svevo si sposò con Livia Veneziani. Il matrimonio segna in Svevo un <b>cambiamento dal punto di vista psicologico</b>, dato che riuscì a superare molte fragilità e insicurezze personali. Inoltre, poté abbandonare il suo impiego in banca, per un incarico più redditizio nella prestigiosa ditta del suocero, del quale ben presto diventerà <b>dirigente</b>.<br><br>

        Questa opportunità consentì a Svevo non solo di potersi proiettare nel mondo dell’alta borghesia, ma anche di poter compiere numerosi viaggi in Francia e Inghilterra, e quindi, di poter entrare in contatto con un ambiente in cui ciò che contava erano affari e profitto.<br><br>

        Nel frattempo, la sua attività da scrittore continua: nel 1898 pubblicò <b>“Senilità”</b>, ma anche questo non riscosse un buon successo, il che portò Svevo ad <b>abbandonare la sua attività letteraria</b>.<br><br>

        <span class="quote">“Io, a quest’ora e definitivamente, ho eliminata dalla mia vita quella ridicola e dannosa cosa che si chiama letteratura”</span><br><br>

        Tutto ciò, però, non fu del tutto vero. Svevo non smise mai davvero di coltivare i suoi interessi culturali e letterari. Si dedicò non solo alla scrittura autobiografica, ma anche a quella narrativa e teatrale, anche se non ha mai pubblicato nulla di tutto ciò.<br><br>

        Nei primi anni del Novecento, però, ci furono <b>due eventi fondamentali</b> per Italo Svevo: il primo fu <b>l’incontro e la nascita della propria e duratura amicizia con James Joyce</b>, dal quale, per necessità lavorative, dovette prendere lezioni di inglese; il secondo fu la <b>scoperta delle teorie psicoanalitiche di Sigmund Freud</b>, del quale Svevo coglie l'opportunità per approfondire la propria conoscenza, poiché credeva di poterne trarre spunti per la letteratura.<br><br>

        Nel 1914, allo scoppio della Prima guerra mondiale, la fabbrica del quale Svevo era dirigente, venne requisita per ordine delle autorità austriache, e quindi Svevo, libero da ogni incombenza pratica, poté riprendere la sua attività intellettuale. Da qui, nasce il suo terzo romanzo, </b>“La coscienza di Zeno”</b>, ma, così come per i primi due romanzi, non riscosse alcun successo.<br><br>

        Esasperato dall’indifferenza mostrata dalla critica e dal pubblico locale, <b>Svevo mandò il romanzo a Parigi all’amico Joyce</b>, che, riconoscendo subito il suo straordinario valore, lo sottopose all’attenzione di vari intellettuali francesi. Così, la fama dello scrittore triestino cominciò a diffondersi in tutta Europa.<br>
        In seguito a questa fama, allo scrittore vennero attribuiti vari riconoscimenti, che costituirono in lui uno stimolo alla scrittura: iniziò a comporre il suo quarto romanzo, sempre con protagonista Zeno, e vari racconti, ma, nel 1928, in seguito ad un incidente automobilistico, morì a Motta di Livenzo.<br><br>

        Parlando dal punto di vista culturale, e del pensiero di Svevo, nelle sue opere possiamo vedere il sorgere di riflessi di una vasta <b>cultura filosofica, scientifica e letteraria</b>, acquisita da <b>autodidatta</b>. Lo scrittore utilizza in modo critico e personale spunti tratti da vari autori come <b>Schopenhauer, Nietzsche, Marx, Darwin, Freud</b>, elaborando una concezione pessimistica sul rapporto tra uomo e realtà - <em>l’uomo non è libero, dato che le sue scelte sono determinate e influenzate da condizioni indipendenti dalla volontà, riconducibili al contesto storico e all’assetto sociale</em>.<br><br>

        Nei suoi romanzi, inoltre, si può notare che Svevo fa uso di un <b>linguaggio molto distante</b> da quello della tradizionale letteratura italiana - all’inizio si pensava fosse un suo difetto, ma col passare del tempo, i critici hanno compreso che questa scelta era dovuta al fatto di voler riprodurre fedelmente il modo di esprimersi dei personaggi.<br><br>

        Un’altra cosa che possiamo notare, inoltre, è il filo conduttore che connette tutti i romanzi di Svevo, che è il <b>tema dell'inettitudine</b>, l’incapacità di vivere pienamente, che si configura come malattia da cui i protagonisti sveviani sono affetti, da Alfonso Nitti di “Una vita” fino a Zeno de “La coscienza di Zeno”. Possiamo descrivere l’inetto come <b>“un uomo inadatto alla vita, insoddisfatto ma irresoluto, incapace di cogliere i momenti importanti dell'esistenza per approfittarne e goderne. È uno sconfitto che è vittima di sé stesso”</b>.<br><br>
    </p>
</body>